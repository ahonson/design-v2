---
---
Redovisning kmom02
=========================

Detta innehåll är skrivet i markdown och du hittar innehållet i filen `content/redovisning/02_kmom02.md`.

**Vad tycker du om LESS och det sättet vi jobbar med LESS-moduler?**

Jag har flera gånger stött på problemet att CSS-filen lätt blir oöverskådligt lång och krånglig. Exempelvis så var jag med i ett projekt i somras där vi tog fram en webbplats åt en ideell organisation. Vi hade all vår stil i en enda CSS-fil som blev allt svårare att överblicka och underhålla. Nu med facit i hand skulle jag jobba med projektet på ett helt annat sätt. Det underlättar enormt i längden om man organiserar sin kod i moduler och om man har möjlighet att arbeta utifrån variabler. Planeringsfasen blir onekligen mycket längre men det är mödan värt att satsa mer tid på den.

**Är du bekant med Makefiler och make sedan tidigare, eller något liknande byggverktyg? Vad anser du om det?**

Nej, jag har aldrig jobbat med Makefiler och liknande byggverktyg. Jag tror mig ha förstått poängen med att använda sig av Make, särskilt nu då vi arbetar utifrån ett ramverk som är byggt på så sätt att en kompilation har synliga effekter i flera mappar. Annars skulle skillnaden inte var så stor mellan att köra ```lessc styles.less styles.css``` och ```make theme```.

**Hur kändes det att kompilera LESS till CSS, var det något du reflekterade över?**

Jag fick lite felmeddelanden ibland då jag glömt ta bort en och annan brädgård och då parenteserna kört ihop sig, men annars gick det smärtfritt. När man gör en massa små ändringar som alla ska testas var för sig känns det lite tråkigt att man alltid är tvungen att kompilera om. Det vore bekvämare om effekterna av ändringarna syntes direkt.

**Kommentera ditt tema, hur kan man beskriva dess design och hade du några planer på “design” när du byggde ditt tema?**

Jag skapade två nya moduler (utöver base.less och layout.less) så att både headern och footern har nu varsin modul. Layout.less innehåller style-regler endast för main-content och base.less är begränsat till elementselektorerna. Jag skrev om en del av koden så att färgschemat återges med variabler istället för hårdkodade värden. När det gäller färgval utgick jag från min flashbild som har en ganska ljus, blåaktig ton. Annars hade jag inga planer på design.

**Vilken är din TIL för detta kmom?**

Jag har så många att det inte går att rada upp allt. LESS var helt och hållet nytt för mig så Andreas videoserie om det var till mycket stor hjälp. Responsive design mode i webbläsaren är ett annat exempel jag kan nämna. Det som vi fick höra och läsa om Beautiful Web Design var i och för sig inte nytt men det fick mig ändå att närma mig designens problematik på ett annat, mera medvetet sätt.
