---
---
Webbplatsdesign (kmom09)
=========================

Detta innehåll är skrivet i markdown och du hittar innehållet i filen `content/rapport/09_webbplatsdesign.md`.

Syftet med denna uppsats är att kartlägga vilka aktuella trender som finns när det gäller webbdesign. För att åstadkomma detta analyseras och jämförs fyra webbplatser som representerar fyra världsledande firmor inom området Web Development.

Urval
-----------------------

De fyra webbplatser som ligger till grund för studien presenterar de fyra högst rankade firmorna i världen enligt [IT FIRMS](https://www.itfirms.co/top-web-development-companies/) analys från april 2020. Anledningen till att jag valde just denna kategori är att Web Development Companies är en drivkraft inom webbdesign och kan alltså förväntas applicera de senaste trenderna.


Metod
-----------------------

Webbplatserna som ingår i urvalet undersöktes var för sig utifrån följande designelement och principer.

* Layout och proportioner
* Färger och färgschema
* Typografi och typsnitt
* Bilder och former
* Effekter och rörelse

Undersökningarna återfinns under rubriken Resultat varefter följer en jämförelse av de fyra webbplatserna (se Analys nedan). I och med att webbplatserna är tämligen komplexa och rymmer väldigt mycket innehåll kan endast en bråkdel presenteras här. I vad som följer nedan läggs tonvikten på det som finns above the fold.

Resultat
-----------------------

### Konstant Infosolutions [webbplats](https://www.konstantinfo.com/)

![Konstant Infosolutions](image/rapport/09_webbplatsdesign/konstantinfo.png)

#### Layout och proportioner

Webbplatsen har en standardlayout som motsvarar besökarens förväntningar. Headern som innehåller både en navbar och firmans logotyp spänner över webbläsarens bredd. Länken längst till höger (Request a quote) sticker ut tack vare färgvalet och placeringen. Man kan anta att detta är elementet som är viktigast för företaget att framhäva. Således är det konstigt att länken i fråga försvinner på mobila enheter med begränsad bredd. Den finns inte ens med om man rullar ner hamburgarmenyn.

Då man scrollat förbi välkomstsidan finns headern med hela tiden, medan footern är synlig endast då man scrollat längst ner på sidan. Rubrikerna är centrerade och har en storlek på 72 respektive 22 pixlar. De blåa inslagen längst till höger (chatten och notification) är också borttagna på smalare viewports.

#### Färger och färgschema

Webbplatsen präglas av ett komplementärt färgschema då den har en huvudsakligen blåaktig ton med en orange accentfärg. Accentfärgen används för att få det främsta budskapet: "Request a quote" att sticka ut.

<table style="border-spacing: 4px; border-collapse: separate;">
    <tr>
        <td style="height: 50px; width: 50px; background-color: #3e4e6b">
        <td style="height: 50px; width: 50px; background-color: #0c5aa5">
        <td style="height: 50px; width: 50px; background-color: #4d9de0">
        <td style="height: 50px; width: 50px; background-color: #ff9415">
        <td style="height: 50px; width: 50px; background-color: #fff">
    </tr>
</table>

#### Typografi och typsnitt

På hela webbplatsen används Proxima Nova som är ett sans-serif typsnitt från Adobe fonts.

#### Bilder och former

Förstasidans bakgrundsbild föreställer ett kontorsteam med datorer, pennor, block och ett whiteboard. Bilden fokuserar mest på företagets verksamhet med datorer, presentationer och brainstorming och inte på själva medarbetarna vars huvuden är ibland avklippta utan att det stör helhetsbilden. Bilden ser ut som om den visades genom ett genomskinligt, matt och lila lager vilket leder bort besökarens tankar från konturer och detaljer och förmedlar snarare en skildring av företagets arbetsmiljö och verksamhet.

#### Effekter och rörelse

När sidan laddas flyter två virvlande trådar (en svart och en blå) in från höger. Förutom detta pulserar ett antal knappt förnimbara koncentriska cirklar mitt på sidan samtidigt som en vag kopia av den vita pilen till höger om "View latest work" skjuts till höger och försvinner med jämna mellanrum.

### Ymedialabs [webbplats](https://ymedialabs.com/)

![YMEDIALABS](image/rapport/09_webbplatsdesign/ymedialabs.png)

#### Layout och proportioner

Välkomstsidans layout är väldigt minimalistisk. Avsaknaden av färger och bilder gör sidan lätt att ta till sig. Med lite god vilja kan man säga att logotypen, navbaren och rubriken utgör en rätvinklig triangel. Vid första ögonkastet verkar det kanske som ett djärvt beslut att hälsa besökaren välkommen med en nästintill tom sida. (Det finns dock en liten animation i själva början då sidan laddas). I själva verket är det dock en smart strategi som syftar till att öka kontrasten mellan välkomstsidan och det som företaget har att erbjuda längre ner på sidan. Detta kan möjligen bidra till att besökaren uppskattar webbplatsen ännu mer.

Ymedialabs är inte ensam om att använda ett sådant upplägg på sin webbplats. Den stockholmbaserade digitalbyrån [Dazy](https://dazy.se/) vars webbplats jag analyserade i kmom06 har väldigt lika lösningar, vilket kanske väcker frågan om var gränsen går mellan inspiration och ett upphovsrättsligt intrång.

#### Färger och färgschema

Webbplatsens första sida präglas av ett ytterst minimalistiskt akromatiskt färgschema med enbart svart och vitt.

<table style="border-spacing: 4px; border-collapse: separate;">
    <tr>
        <td style="height: 50px; width: 50px; background-color: #000">
        <td style="height: 50px; width: 50px; background-color: #fff">
    </tr>
</table>

#### Typografi och typsnitt

På sidan används typsnittet Sailec (Bold / Regular) som är sans-serif och kan köpas för från och med [$35](https://www.myfonts.com/fonts/typedynamic/sailec/bold/) (maj 2020). Rubrikens storlek (och även en del övriga mått) anges med rem: 0.7777 rem för navbarens menyval och 4 rem för rubriken. Det är märkvärdigt hur pass små navbarens länkar är särskilt med tanke på hur mycket plats som finns tillgänglig på den nästintill tomma sidan.

#### Bilder och former

Det finns inga bilder above the fold. När muspekaren inte befinner sig i headerregionen omvandlas den till en nedåtpekande pil, vilket indikerar att webbplatsen har mycket mer att erbjuda än vad förstasidan antyder.

#### Effekter och rörelse

Det första man ser då sidan laddas är en roterande vitkantig mörk kub mot (mitt på) en svart bakgrund. På kubens tre sidor som visas står en bokstav var: Y M L (företagets initialer). Därefter visas kubens enda vita sida som börjar växa i storlek och som övergår till den vita bakgrund på vilken välkomstsidan ritas ut.

Det finns ingen scrollbar bara en pytteliten svart kvadrat samt fem små streck under varandra längst till höger. Dessa representerar de sex sidor som förstasidan rymmer. Vid varje påbörjade scrollning upp / ner byts den nuvarande sidan ut mot en annan. Samma sak gäller då man trycker ner tangenterna: mellanslag, pil ner eller pil upp. Detta tyckte jag var en originell lösning.

### Chopdawgs [webbplats](https://chopdawg.com/)

![CHOPDAWG](image/rapport/09_webbplatsdesign/chopdawg.png)

#### Layout och proportioner

Sidans navbar (som har position: fixed;) spänner över hela bredden och är klart avgränsad från resten av sidan. Det är ovanligt att hamburgarmenyn (som döljer navbaren och som finns med även på desktop) är placerad längst till vänster i stället för att vara i övre högra hörnet.

Rubriken och välkomsttexten är inte centrerade utan är utplacerade på ett sätt som påminner om det gyllene snittet men har en annan proportion på 1.3 (istället för 1.6).

#### Färger och färgschema

Om man bortser från välkomstvideon som spelas automatiskt i bakgrunden är färgpaletten begränsad till svart, vitt och en grönaktig accentfärg. Accentfärgen verkar ha samma funktion som hos Konstant Infosolutions, dvs den används för att understryka webbplatsens budskap: "Work with us" och "Schedule your free 60 minute consultation".

<table style="border-spacing: 4px; border-collapse: separate;">
    <tr>
        <td style="height: 50px; width: 50px; background-color: #000">
        <td style="height: 50px; width: 50px; background-color: #9ecc3c">
        <td style="height: 50px; width: 50px; background-color: #fff">
    </tr>
</table>

#### Typografi och typsnitt

På webbplatsen används ett sans-serif typsnitt från Google Fonts: Source Sans Pro med webbläsarens inbyggda sans-serif typsnitt som fallback.

#### Bilder och former

Förstasidan präglas starkt av en ljudlös och kontinuerlig bakgrundsvideo som visar olika aspekter av företagets verksamhet. På mindre enheter är videon utbytt mot en statisk bild som föreställer en mobil enhet. Logotypen (en vit hund med glasögon mot en grön cirkel som bakgrund) återfinns i footern och navbaren. Navbaren syns då man hovrar över hamburgarmenyn och footern blir synlig då man scrollat längst ner på sidan.

#### Effekter och rörelse

Förutom välkomstvideons ständiga rörelser kan man också lägga märke till hur sidorna glider in i varandra vid scrollning. På så sätt ser det ut som om sidorna befann sig bakom och inte under varandra. Vita texter mot en ljusgrön bakgrund är inte alltid lätta att läsa, men när man hovrar över sådana länkar på webbplatsen ändras färgerna lite subtilt, vilket förbättrar kontrasten och följaktligen även läsbarheten på sidan.

### SemiDots [webbplats](https://semidotinfotech.com/)

![SemiDot](image/rapport/09_webbplatsdesign/semidot.png)

#### Layout och proportioner

Sidans blåa navbar spänner över enhetens totala bredd, men innehållet är centrerat på sidan med en maximal bredd på 1210 pixlar. På samma sätt som hos Konstant Infosolutions är länken "Request a Quote" markerad med extra CSS.

Varje section har en knappt synlig mörkgrå rubrik som är nästan helt transparent.

Välkomstsidan domineras av ett färgglatt grid på sex kolumner. Scrollar man ner på sidan så ser man att en-, två- och trekolumners layouts avlöser varandra på sidan beroende på innehållet och budskapet som ska förmedlas.

#### Färger och färgschema

Webbplatsens första sida välkomnar användaren med ett färgglatt gridsystem (som visar upp regnbågens färger och) vars länkar leder vidare till menyvalen under fliken services. Bortsett från detta ser vi en tämligen begränsad, akromatisk färgpalett (vitt och svart med ljusgråa inslag) samt en blåaktig accentfärg som används bland annat för att markera aktiva länkar, dock inte i navbaren.

<table style="border-spacing: 4px; border-collapse: separate;">
    <tr>
        <td style="height: 50px; width: 50px; background-color: #000">
        <td style="height: 50px; width: 50px; background-color: #1f73b7">
        <td style="height: 50px; width: 50px; background-color: #1d73f8">
        <td style="height: 50px; width: 50px; background-color: #9972b5">
        <td style="height: 50px; width: 50px; background-color: #20b4ac">
        <td style="height: 50px; width: 50px; background-color: #66b7ef">
        <td style="height: 50px; width: 50px; background-color: #8dc153">
        <td style="height: 50px; width: 50px; background-color: #f6c054">
        <td style="height: 50px; width: 50px; background-color: #f8581d">
        <td style="height: 50px; width: 50px; background-color: #fff">
    </tr>
</table>


#### Typografi och typsnitt

Webbplatsen använder sig av ett sans-serif typsnitt från Apple: SF UI Display med Helvetica och Arial som fallback.

#### Bilder och former

På förstasidan finns varken foton eller videor above the fold. I stället så finns det schabloniserade grafiska lösningar  (placerade på gridet) som får besökaren att associera till laboratorier och teknologi.

#### Effekter och rörelse

När sidan laddas visas en kort animation mitt på sidan. Färgglada prickar rusar förbi till höger mot en vit bakgrund. Det är samma färger som återfinns i gridet.

Längst upp på sidan (direkt under navbaren) finns en rubrik med en rörlig, animerad text. Det står "WE CREATE" och sedan de olika produkternas beskrivningar. Dessa avlöser varandra varannan sekund med hjälp av en animation som liknar en vågrörelse.

Det finns ytterligare animationer att beskåda då man hovrar över gridets olika kolumner.

Analys
-----------------------

Det framgår av beskrivningarna ovan att dagens webbdesign är väldigt mångfacetterad. Utvecklarna har ett brett spektrum av godtagbara lösningar och tillvägagångssätt till sitt förfogande. Välkomstsidor kan till exempel vara minimalistiska, de kan präglas av foton, videor, animationer eller gridbaserade grafiska lösningar.

Det finns dock ett antal gemensamma punkter som är karakteristiska för samtliga webbplatser i urvalet. Både headern är footern spänner över hela bredden, men footern har aldrig position: fixed; medan headern oftast har det. Det är vanligt med CSS-övergångar, dvs att sidorna glider in i varandra. Däremot upplevde jag det som oväntat att färgövergångar med CSS-gradients var mycket mer sällsynta än vad jag hade trott. Det enda exemplet jag hittat finns på "Request a Quote"-knappen på SemiDots hemsida.

Det att navbaren finns dold under hamburgarmenyn på alla skärmstorlekar (alltså inklusive desktop - som på Chopdawgs webbplats) uppfattar jag som början på en ny trend. Ju mer allmänt känt det blir bland lekmän vad hamburgarmenyn är till för desto vanligare blir det längre fram att utvecklarna kommer att välja den här lösningen som ett försök att undvika överfyllda, svåröverskådliga ytor.

Troligen blir det också allt vanligare i framtiden att webbplatserna kommer att låta bli att visa upp all den senaste teknologi man har koll på och som man kan skryta med på första sidan. I stället så kommer man att lägga ut ett litet antal tecken här och där som tyder på att det är värt att upptäcka webbplatsen i detalj för den rymmer betydligt mer än vad som framgår av förstasidan.

Referenser
-----------------------

Jag använde mig av verktyget [Color scheme designer](https://colorschemedesigner.com/csd-3.5/) som stöd för färganalysen och av [Eye Dropper](https://chrome.google.com/webstore/detail/eye-dropper/hmdcmlfkchdmnmnmheododdhjedfccka?hl=en) för Chrome för att komma åt de hexadecimala färgkoderna.
Dessutom identifierade jag typsnitt, fontstorlek mm med hjälp av DevTools (F12).

Under arbetets gång hittade jag vägledning och inspiration i kurslitteraturens läsanvisningar, främst från kmom04, kmom05 och kmom06.

Övrigt
-----------------------

Rapporten har skrivits av mig, Aron Tési för kmom10 i Designkursen (ht19).

2020-05-17
